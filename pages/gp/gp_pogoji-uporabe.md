---
title: Pogoji uporabe
keywords:
sidebar:
permalink: pogoji-uporabe.html
folder:
last_updated: 28.11.2022
---
Pogoji uporabe se nanašajo in uporabljajo za vse uporabnike in storitve GEO-PORTAL-a.

## Osnovni pojmi

**Sistem** se nanaša na geografski informacijski sistem GEO-PORTAL.

**Ponudnik** sistema je podjetje Level2, Uroš Preložnik s.p., Podgora 5C, 3327 Šmartno ob Paki.

**Storitve** se nanašajo na storitve sistema in vključujejo:
- Osnovno storitev
  - prikaz in urejanje prostorskih podatkov v spletnem in mobilnem brskalniku
  - dostop do zadnjega stanja vseh evidenc za pooblaščene osebe
  - uporabniški vmesnik za pisarno z naprednimi orodji ter kvalitetnim tiskanjem v PDF,
  - uporabniški vmesnik za teren z uporabo telefona ali tablice
  - priprava poročil za konkretne potrebe glede na dejansko stanje podatkov
  - vsi podatki so na strežniku, spremembe so takoj vidne vsem uporabnikom
  - možnost nadgradnje in prilagajanja specifičnim funkcionalnim in vsebinskim zahtevam
  - uporaba spletnih kartografskih servisov (WMS/WMTS/WFS)
  - neposredni dostop do podatkov z namizno aplikacijo QGIS za naprednejšo uporabo
- Opcijske dodatne module (Oskrba s pitno vodo, Pokopališka dejavnost) po dogovoru z naročnikom.

**Javne storitve** pomenijo nabor javno dostopnih projektov in drugih javnih storitev sistema, ki so dostopne javnim uporabnikom in ne zahtevajo registracije.

**Naročnik** je pravna oseba ali druga organizacija, ki pri ponudniku naroči izbrane storitve sistema.

**Registrirani uporabnik** je oseba naročnika, ki je izpolnila registracijo in uporablja naročene storitve sistema.

**Javni uporabnik** je vsak uporabnik, ki dostopa do javnih storitev sistema.

**Administrator** je registrirani uporabnik, ki je s strani naročnika pooblaščen za dostop do administracije sistema za naročnikovo področje.

## Registracija

Registracija je na voljo samo osebam naročnika in pomeni izpolnitev registracijskega obrazca, ki vsebuje:
- ime in priimek
- e-pošto*
- izbrano enolično uporabniško ime*
- organizacijo
- telefon
- izbrano geslo*

* obvezna polja na registracijskem obrazcu

Za uspešno registracijo mora uporabnik potrditi aktivacijo, ki jo prejme po e-pošti. Administrator mu nato dodeli pravice za dostop do naročenih storitev.

## Preklic registracije

Registrirani uporabnik ima kadarkoli možnost, da na podlagi pisnega obvestila (preko elektronske pošte), od ponudnika zahteva, 
da se njegovi podatki zbrišejo iz baze podatkov sistema.

## Piškotki

Za delovanje sistema so nujno potrebni piškotki, ki se uporabljajo za shranjevanje uporabniških nastavitev, prijave in drugih podatkov.
Za ohranjanje prijave se uporabljajo sejni piškotki, ki se po končani seji izbrišejo.
Na spletni strani https://site.geo-portal.si so uporabljeni Google Analytics piškotki za namen analize obiska spletne strani.

## Varovanje podatkov

Komunikacija med uporabniki in storitvami poteka preko šifrirane povezave, ki zagotavlja, da do podatkov ne morejo dostopati tretje osebe.
Poleg tega se varnostno občutljivi podatki, kamor spadajo uporabniška gesla, v bazi podatkov sistema shranjujejo v šifrirani obliki.

Ponudnik se zavezuje, da bo vse podatke, ki jih bo prejel od registriranih uporabnikov in naročnika, uporabljal zgolj za namen izvajanja storitev sistema.
Ponudnik podatkov uporabnikov ne bo posredoval tretjim osebam, razen v primeru, da to zahteva zakon ali sodna odločba.

Ponudnik beleži dostope do sistema za namen statističnih analiz, izboljšave storitev in zaščite pred zlorabo.

## Omejitev odgovornosti

Ponudnik ne odgovarja za vsebine objavljene v sistemu. Vse storitve so na voljo “takšne, kot so", brez kakršnekoli garancije. 
Ponudnik v nobenem primeru ne prevzema odgovornosti za kakršnokoli neposredno, posredno, posledično ali kakršnokoli drugo škodo 
(vključno s škodo zaradi izgube uporabnosti, podatkov ali dobička), ki izhaja ali je kakorkoli povezana z uporabo ali delovanjem 
sistema in njegovih storitev oziroma z nezmožnostjo uporabe sistema ali njegovih storitev.

## Sprememba pogojev uporabe

Ponudnik si pridržuje pravico, da lahko kadarkoli in brez predhodnega obvestila spremeni pogoje uporabe. Veljavni pogoji uporabe
so objavljeni na strani: https://site.geo-portal.si/pogoji-uporabe.html.

## Sprejem pogojev uporabe

Z uporabo storitev sistema, vključno z javnimi, registrirani uporabnik ali javni uporabnik potrjuje, da je seznanjen s pogoji uporabe in jih sprejema.